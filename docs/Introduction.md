---
layout: doc
---

# مقدمه

سلام رفیق 👋

شاید تو هم مثل من، کلی ایده و فکر تو ذهنت داری که دوست داری تبدیل به اپلیکیشن‌شون کنی، یا حتی صاحب یه کسب‌وکاری و دوست داری که اپ خودت رو داشته باشی...

ولی با کمی تحقیق، متوجه میشی که برای ساخت اپ، باید ساعت‌ها آموزش ببینی، روز و شب کد بزنی و ماه‌ها با باگ و مشکلات کلنجار بری!

پس احتمالاً دور برنامه‌نویسی رو خط می‌کشی و استفاده از پلتفرم‌های ساخت اپلیکیشن رو ترجیح میدی، که بیشترشون یا پشتیبانی ضعیفی از زبان فارسی دارن، یا با مشکلاتی مثل خروجی بی‌کیفیت، قالب‌های تکراری و محدودیت شخصی‌سازی سر و کله می‌زنن.

در نهایت، یا کلاً بیخیال اون فکر و ایده‌ها میشی، یا تن به اپ‌های ساده و بی‌کیفیت میدی.

اینجاست که ما به فکر حل این مشکل افتادیم و راهکار خودمون رو ساختیم...

## اپ‌ادیتور؟!

اپ‌ادیتور، پلتفرمی است که بدون حتی یک خط کد، به شما این امکان را می‌دهد که بهترین اپ‌های موبایل را از صفر تا صد طراحی کنید و خروجی بگیرید.

وقتی حرف از طراحی اپ می‌زنیم، به این معناست که اپ‌ها، محدود به قالب‌های از پیش تعیین‌شده نیستند و این خود شما هستید که مثل یک طراح حرفه‌ای، صفر تا صد رابط‌کاربری اپ‌تان را دیزاین می‌کنید.

جدای از این‌ها، قالب‌های از پیش طراحی‌شده‌ای هم وجود دارند، که می‌توانید از آن‌ها استفاده و قسمت‌های مختلف‌شان را با سلیقه خودتان، بازطراحی و شخصی‌سازی کنید.

علاوه بر صفحه‌ساز قدرتمند، ساخت اپ‌ها به‌وسیله تکنولوژی بومی موبایل صورت می‌گیرد که تماماً توسط گوگل، یعنی سازنده سیستم‌عامل اندروید، توسعه یافته. بنابراین، در ساخت اپ‌های شما، از کدهای وب و HTML استفاده نمی‌شود و خروجی‌ها، کاملاً native است.

حتی این امکان در اپ‌ادیتور فراهم است که سورس‌کد فلاتر اپلیکیشن‌تون رو دریافت کنید و برای پیاده‌سازی ویژگی‌های پیچیده، اون رو به یک برنامه‌نویس بسپارید.

## چرا اپ‌ادیتور؟ چرا بقیه نه؟!

جدای از تمام ویژگی‌هایی که ذکر شد، همه ما می‌دانیم، که مقایسه با سایر پلتفرم‌های مشابه، همیشه راهی برای تصمیم‌گیری بهتر بوده و هست.

می‌خواهیم به این موضوع بپردازیم که اپ‌ادیتور، در مقایسه با سایر اپلیکیشن‌سازهای ایرانی، چه برتری‌ها و حتی چه نقاط ضعفی دارد.

با این کار، ابهامات شما کمتر شده و فرایند تصمیم‌گیری برایتان راحت‌تر خواهد بود.

### صفحه‌ساز، بی‌نظیر در دنیا!

صفحات، تمام چیزی هستند که ما در نگاه اول، از یک اپلیکیشن می‌بینیم. ساخت رابط‌کاربری صفحات هم همیشه یکی از چالش‌های برنامه‌نویس‌هاست.

اپلیکیشن‌سازها معمولاً برای ساخت صفحات، قالب‌هایی از پیش طراحی شده را در اختیار کاربران قرار می‌دهند و تنها امکان شخصی‌سازی متن‌ها و رنگ‌های آن را فراهم می‌کنند.

برای بهبود تجربه کاربری، برخی از آن‌ها از قابلیت Drag & Drop نیز استفاده می‌کنند تا ساخت صفحات، راحت‌تر و روان‌تر صورت بگیرد.

اما این واقعیت انکار ناپذیر است که این قالب‌ها، حتی اگر جدید هم باشند، پس از مدتی و با استفاده در سایر اپ‌ها، تکراری می‌شوند و نیاز به قالب‌های اختصاصی و انحصاری، بیش از پیش احساس خواهد شد.

در این سمت، صفحه‌ساز قدرتمند اپ‌ادیتور، امکان طراحی صفر تا صد صفحات را فراهم می‌کند که می توانید با آن، صفحات را با سلیقه خودتان، شخصی‌سازی و با رابط‌کاربری منحصربه‌فرد و کپی‌نشده بسازید.

::: warning نکته‌ای مهم
ما به جرئت، ادعا می‌کنیم که این نوع از صفحه‌سازی، در دنیا بی‌نظیر است، زیرا مشابه آن را در هیچ‌کدام از پلتفرم‌های داخلی و خارجی نیافتیم. اگر شما پیدا کردید، ما را هم مطلع کنید. 😉
:::

### تعرفه‌ها، نصف قیمت بازار؟!

احتمالاً شما هم این ضرب‌المثل را شنیده‌اید که «هیچ گرونی‌ای بی‌حکمت نیست و هیچ ارزونی‌ای بی‌علت»

شاید شما هم تا جنس گرانی در بازار می‌بینید، با خود فکر می‌کنید که حتما جنسش خیلی خوب است؛ یا در مقابل، وقتی جنسی ارزان قیمت به تورتان می‌خورد، با خود می‌گویید که لابد کیفیت خوبی ندارد.

ما در اپ‌ادیتور، معتقدیم که می‌شود جنس خوب را ارزان به مشتری داد و تا به امروز تلاش کردیم که بالاترین کیفیت را با پایین‌ترین قیمت ارائه دهیم. در این مسیر، با کمتر کردن حاشیه سودمان، توانستیم قیمت‌ها را تا حد قابل‌توجهی پایین بیاوریم.